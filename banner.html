<html>
<title>
</title>
<body>
По́ртленд, Портланд (англ. Portland) — місто в США, центр округу Малтнома штату Орегон. Місто розташоване на північному заході штату, при впадінні річки Вілламетт в річку Колумбія.

Населення 556 370 мешканців (на 1 липня 2005). Портленд із передмістями утворює Портлендську агломерацію (Portland MSA) з населенням бл. 2 млн мешканців. До конурбації Портленда відносяться МСА Сейлема і Лонгв'ю з населенням понад 2,5 млн мешканців.

Портленд — важливий промисловий і торгово-фінансовий центр Тихоокеанського Північного Заходу, порт на річці Колумбія, доступний для морських кораблів. Міжнародний аеропорт. 
</body>
</html>